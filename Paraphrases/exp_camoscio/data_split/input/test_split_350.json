[{"id": 2563, "date": "2015-01-21", "link": "https://pagellapolitica.it/dichiarazioni/5069/matteo-salvini", "title": "Ma se la metà degli ospiti delle carceri italiane sono stranieri. (Min. 02:08:04)", "content": ["Il punto sulle carceri Ospitato negli studi di Quinta Colonna il leader della Lega Nord si lancia in una dichiarazione relativa alla popolazione carceraria straniera in Italia .", "Per verificare il dato di Salvini consultiamo la sezione dedicata alle statistiche d el sito del Ministero della Giustizia .", "L'ultimo aggiornamento sul numero dei carcerati risale al 31 dicembre 2014 .", "Il dato parla di 53.623 detenuti, su una capienza totale di 49.635 posti.", "Dalla tabella si scopre che gli stranieri presenti sono 17.462 (il 32,6% del totale) e che la Lombardia ne ospita il numero maggiore (3.459 su 7.824, dato più vicino al 50% citato da Salvini), seguita dalla Toscana, (1.573 stranieri su un totale di 3.269, il 46%).", "Il verdetto Il dato sugli stranieri in carcere risulta significativo se si tiene conto del fatto che si tratta di una quota molto più alta della percentuale di stranieri in Italia.", "Su un popolazione italiana totale di 60 milioni e spicci , infatti, gli stranieri sono 4,9 milioni, solamente l'8%.", "Nonostante questo inciso, gli stranieri sono ben lontani dall'essere la metà dei carcerati.", "Matteo Salvini rimandato in materia, guadagna un mediocre \"Nì\" al fact-checking."], "statement_date": "2015-01-19", "source": "http://www.video.mediaset.it/video/quinta_colonna/full/508604/puntata-del-19-gennaio.html", "statement": "\"Ma se la metà degli ospiti delle carceri italiane sono stranieri\". (Min. 02:08:04)", "verdict": "Nì", "verdict_ext": "", "politician": "Matteo Salvini", "political_party": "", "piattaforma": "", "politicians_in": "", "macro_area": "questioni sociali", "tags": ["questioni sociali", "nì", "giustizia", "lega nord", "carceri", "immigrazione"], "links": ["https://www.giustizia.it/giustizia/it/mg_1_14.wp", "https://www.giustizia.it/giustizia/", "https://www.giustizia.it/giustizia/it/mg_1_14_1.wp?previsiousPage=mg_1_14&contentId=SST1110168", "http://demo.istat.it/pop2014/index.html", "http://demo.istat.it/strasa2014/index.html"], "versione": 4}, {"id": 1967, "date": "2014-05-21", "link": "https://pagellapolitica.it/dichiarazioni/2890/matteo-renzi", "title": "[Il livello attuale dello spread, sui 170 punti] Non è mai stato così basso dal 2011.", "content": ["A Renzi piace vincere facile e infatti si lancia in una dichiarazione con sicurezza assoluta a ragion veduta.", "Confrontando i dati e i grafici reperibili su il Sole 24 Ore (in riferimento allo scorso anno) e sul sito Countryeconomy.com (per i dati dello scorso decennio), è evidente che la curva dello spread abbia subìto un andamento decrescente, in seguito ai picchi dell’inverno 2011 e luglio 2012.", "Il differenziale tra Btp e Bund - 163 punti base circa - a inizio aprile si attestava effettivamente intorno ai valori di giugno 2011 (anche se nel frattempo ha visto un non irrilevante aumento).", "“Vero” facile per l’ex sindaco di Firenze.", "(Ringraziamo Veronica Galletto, Azzurra Fischetti, Chiara Bearzi e Martina Tuttino dell'Università di Bologna - Scuola di Scienze Politiche \"Roberto Ruffilli\" per questa analisi)"], "statement_date": "2014-04-13", "source": "http://www.ansa.it/sito/notizie/politica/2014/04/02/renzi-italia-non-tema-di-mostrare-quanto-vale_10abb0e0-2e8e-4385-ba9d-76a5fa2f9fff.html", "statement": "[Il livello attuale dello spread, sui 170 punti] \"Non è mai stato così basso dal 2011\".", "verdict": "Vero", "verdict_ext": "", "politician": "Matteo Renzi", "political_party": "", "piattaforma": "", "politicians_in": "", "macro_area": "economia", "tags": ["economia", "vero", "pd", "spread", "governo renzi"], "links": ["http://finanza-mercati.ilsole24ore.com/spread.php?QUOTE=spread-btp", "http://countryeconomy.com/risk-premium/italy"], "versione": 4}, {"id": 1141, "date": "2017-11-17", "link": "https://backend.pagellapolitica.it/dichiarazioni/berlusconi-ha-ragione-piu-di-500-parlamentari-hanno-cambiato-gruppo/", "title": "Berlusconi ha ragione: più di 500 parlamentari hanno cambiato gruppo", "content": ["Silvio Berlusconi ha di fatto dato il via alla sua campagna elettorale per le politiche del 2018.", "Dopo alcuni mesi di assenza dagli schermi televisivi, si è fatto intervistare il 16 novembre a Porta a porta su Rai Uno.", "Tra le altre cose, durante la trasmissione di Bruno Vespa il leader di Forza Italia ha detto che “in questa legislatura ci sono stati 500 cambi di casacca”, concetto poi ribadito anche sul suo profilo Twitter.", "Vediamo se è vero.", "Quelli che Berlusconi definisce “cambi di casacca” sono i cambi di gruppo, e cioè la decisione di un parlamentare di uscire da un gruppo parlamentare per entrare in un altro.", "Uno degli esempi più eclatanti degli ultimi mesi è stata la fuoriuscita dal gruppo del Pd alla Camera di 37 deputati e al Senato di 14 senatori per formare il nuovo gruppo Mdp.Si tratta di un argomento ricorrente: ce ne eravamo già occupati nell’ottobre 2015, quando a parlare dell’argomento era stato Luigi Di Maio del M5s.", "Per controllare la veridicità delle dichiarazioni ci si può riferire al sito OpenParlamento, curato dall’associazione OpenPolis – lo strumento più affidabile per registrare il lavoro e il comportamento dei parlamentari durante l’attuale legislatura, che è la XVII della storia repubblicana.", "Il numero dei parlamentari che ha cambiato gruppo non è lo stesso del numero di cambi di gruppo, perché alcuni deputati e senatori hanno mutato più volte la propria posizione politica in Parlamento.", "È il caso per esempio del senatore Luigi Compagna, che dall’inizio della legislatura ha cambiato gruppo nove volte e oggi è in Gal.L’attuale legislatura, che è cominciata nel 2013 e terminerà nel 2018, ha visto più che raddoppiare i cambi di casacca rispetto alla precedente, quando, pur in un periodo travagliato – soprattutto dal 2010 e fino alla caduta del quarto governo Berlusconi – erano stati circa 4 al mese.", "Ora si attestano invece intorno ai 10.", "Ma entriamo nel dettaglio.", "Gli ultimi cambi di gruppo sono quelli della settimana tra fine ottobre e inizio novembre, quando tre senatori si sono iscritti a un gruppo diverso da quello precedente: il presidente del Senato Pietro Grasso, che è passato dal Pd al gruppo misto; il vicepresidente del Senato Roberto Calderoli, dalla Lega al Misto; Giovanni Piccoli, che dopo essere stato per tre settimane nel Misto è tornato a Forza Italia, con la quale era stato eletto.", "Con questi tre sono diventati in totale 533 i cambi di gruppo in Parlamento: 299 alla Camera e 234 al Senato.", "Il numero di parlamentari è invece leggermente inferiore, perché, come già spiegato, la stessa persona in alcuni casi ha cambiato più volte.", "Nello specifico a Montecitorio sono stati 204 i deputati a cambiare idea almeno una volta nell’arco della legislatura, cioè il 32,38% del totale composto da 630 deputati, mentre a Palazzo Madama si arriva a 138 senatori, ossia il 43,13% dei 320 componenti dell’assemblea (sono inclusi i senatori a vita).", "Il totale di 342 parlamentari che hanno cambiato casacca corrisponde a più di un terzo (il 36%) del totale.", "Nella scorsa legislatura erano stati 120 deputati e 60 senatori, cioè il 18,95% di tutto il Parlamento.", "Silvio Berlusconi ha ragione a dire che “in questa legislatura ci sono stati 500 cambi di casacca”, anzi il dato che riporta è inferiore al totale di 533 cambi di gruppo in Parlamento, diverso naturalmente dal numero di parlamentari coinvolti (342).", "Per il leader di Forza Italia il verdetto è quindi “Vero”."], "statement_date": "16 novembre 2017", "source": "https://twitter.com/berlusconi/status/931306312331382800", "statement": "“In questa legislatura ci sono stati 500 cambi di casacca”", "verdict": "Vero", "verdict_ext": "", "politician": "Silvio Berlusconi", "political_party": "Forza Italia", "piattaforma": "Porta a Porta – Rai 1", "politicians_in": "", "macro_area": "istituzioni", "tags": [], "links": ["https://www.google.it/url?sa=t&rct=j&q=&esrc=s&source=web&cd=5&cad=rja&uact=8&ved=0ahUKEwick-X02MXXAhWKAxoKHbCeCoMQFghCMAQ&url=http%3A%2F%2Fwww.corriere.it%2Fpolitica%2F17_febbraio_28%2Fmpd-ecco-37-deputati-14-senatori-speranza-seduti-sinistra-pd-cb319b1c-fddd-11e6-8934-cbc72457550a.shtml&usg=AOvVaw2C3GF0jtGasJfQ_cUC1zKx", "https://pagellapolitica.it/dichiarazioni/6664/questo-parlamento-ha-gia-il-record-di-voltagabbana", "https://parlamento17.openpolis.it/parlamentare/luigi-compagna/333052", "https://s3-eu-west-1.amazonaws.com/camereaperte2013.openpolis.it/dossier_camereaperte2013.pdf#page=25", "https://parlamento17.openpolis.it/parlamentare/grasso-pietro/687024", "https://parlamento17.openpolis.it/parlamentare/calderoli-roberto/1506", "https://parlamento17.openpolis.it/parlamentare/piccoli-giovanni/23249", "https://blog.openpolis.it/2017/11/02/fra-ripensamenti-abbandoni-arriva-533-cambio-gruppo/17083", "https://parlamento17.openpolis.it/i-gruppi-in-parlamento/camera", "https://parlamento17.openpolis.it/i-gruppi-in-parlamento/senato"], "versione": 3}, {"id": 343, "date": "2021-10-01T13:04:59", "link": "https://backend.pagellapolitica.it/dichiarazioni/con-draghi-la-spesa-in-sanita-torna-ai-livelli-pre-pandemia/", "title": "Con Draghi la spesa in sanità torna ai livelli pre-pandemia?", "content": ["Il 30 settembre, ospite a Omnibus su La7, il deputato di Liberi e uguali Stefano Fassina ha criticato (min. 0:45) il governo Draghi, colpevole di voler riportare la spesa per la sanità sotto i livelli del 2019, con la Nota di aggiornamento al documento di economia e finanza (Nadef).", "Ricordiamo che il Documento di economia e finanza (Def) per il 2021 – approvato ad aprile scorso – specifica le politiche economiche e finanziarie che l’esecutivo intende adottare, mentre la Nadef – approvata lo scorso 29 settembre – serve per «aggiornare le previsioni economiche e di finanza pubblica del Def in relazione alla maggiore disponibilità di dati ed informazioni sull’andamento del quadro macroeconomico e di finanza pubblica».", "È vero che in base ai numeri contenuti nella Nadef la spesa per la sanità tornerà ai livelli pre-pandemia?", "Abbiamo verificato.", " – Leggi anche:", "I tagli alla sanità ci sono stati, oppure no?", "Secondo le stime contenute nella Nadef, a legislazione vigente – ossia in base alle leggi oggi in vigore – la spesa per la sanità passerà dal 7,5 per cento del Pil nel 2020 al 7,3 per cento nel 2021.", "Questa percentuale scenderà ancora nei tre anni successivi: al 6,7 per cento nel 2022, al 6,3 per cento nel 2023 e al 6,1 per cento nel 2024.", "In valori assoluti la dinamica è però diversa.", "Nel 2020 la spesa sanitaria è stata di circa 123,5 miliardi di euro e salirà a quasi 129,5 miliardi nel 2021, per poi scendere a 125,7 miliardi nel 2022 e a 123,5 miliardi nel 2023, e risalire a quasi 124,5 miliardi nel 2024.", "Questi dati – che, in quanto previsioni, vanno prese con la dovuta cautela – come si rapportano con quelli registrati prima della pandemia?", "Nel 2019 – anno a cui fa riferimento Fassina – la spesa in sanità era stata di 115,7 miliardi di euro, pari al 6,5 per cento del Pil.", "Dunque è vero che secondo la Nadef nel 2023 e 2024 nella sanità si tornerà a percentuali inferiori rispetto a quelli pre-pandemici, mentre i valori assoluti rimarranno più alti.", "Su queste previsioni bisogna però fare almeno un paio di osservazioni.", "In primo luogo, la Nadef sottolinea che il calo della spesa tra il 2020 e il 2021 «dipende sostanzialmente dall’aumento del Pil visto che nell’anno in corso la spesa sanitaria è attesa crescere del 4,8 per cento in termini nominali per l’attuazione della campagna vaccinale e per il potenziamento dei servizi sanitari».", "«Nel biennio 2022-2023 la spesa sanitaria a legislazione vigente calerà del -2,3 per cento medio annuo per via dei minori oneri connessi alla gestione dell’emergenza epidemiologica», aggiunge la Nadef.", "«A fine periodo, è prevista una crescita limitata, dello 0,7 per cento, e il ritorno a un livello del 6,1 per cento del Pil».", "Insomma, secondo il governo un calo è dovuto fisiologicamente al crescere del Pil e al ridursi delle spese connesse con la pandemia.", "In secondo luogo, nella stessa Nadef il governo ha promesso che con la prossima legge di Bilancio per il 2022-2024 «sarà rafforzato il sistema sanitario nazionale, al fine di migliorare l’accesso alle cure e incoraggiare la prevenzione».", "Ma su questo punto non state fornite cifre precise, dunque non è possibile sapere come cambieranno i dati che abbiamo visto in precedenza.", "Secondo Stefano Fassina, con la Nota di aggiornamento al Def il governo Draghi riporterà la spesa per la sanità pubblica «sotto il livello del 2019».", "Abbiamo verificato e, in effetti, si prevede che la spesa in sanità passerà dal 7,5 per cento sul Pil nel 2020 al 6,1 per cento nel 2024, una percentuale più bassa del 6,5 per cento del 2019.", "In valori assoluti, invece, la spesa nei prossimi anni rimarrà superiore.", "Bisogna aggiungere che, secondo la Nadef, il calo della spesa in sanità nel 2021 in rapporto al Pil è motivato dal forte miglioramento dei conti pubblici e che nei prossimi anni – salvo sorprese – dovrebbero calare i costi legati alla gestione della pandemia.", "Il governo ha anche promesso nuove risorse per la sanità con la prossima legge di Bilancio, senza però dare cifre precise a riguardo.", "In conclusione, Fassina merita un “C’eri quasi”."], "statement_date": "30 settembre 2021", "source": "https://www.la7.it/omnibus/video/stefano-fassina-la-mia-sinistra-riparte-dai-lavoratori-rampelli-sei-vicino-alle-idee-di-destra-30-09-2021-399888", "statement": " «La nota di aggiornamento dell’agenda Draghi riporta la spesa per la sanità pubblica sotto il livello del 2019» (min. 0:45)", "verdict": "Nì", "verdict_ext": "", "politician": "Stefano Fassina", "political_party": "Liberi e uguali", "piattaforma": "Omnibus – La7", "politicians_in": "", "macro_area": "", "tags": ["con", "draghi", "la", "spesa", "in", "sanita", "torna", "ai", "livelli", "pre", "pandemia"], "links": [{"url": "https://www.la7.it/omnibus/video/stefano-fassina-la-mia-sinistra-riparte-dai-lavoratori-rampelli-sei-vicino-alle-idee-di-destra-30-09-2021-399888", "phraseIdx": 0, "beginIdx": 16, "lenght": 2}, {"url": "https://www.mef.gov.it/documenti-pubblicazioni/doc-finanza-pubblica/index.html", "phraseIdx": 1, "beginIdx": 18, "lenght": 1}, {"url": "https://pagellapolitica.it/blog/show/627/i-tagli-alla-sanit%C3%A0-ci-sono-stati-oppure-no", "phraseIdx": 4, "beginIdx": 0, "lenght": 12}, {"url": "http://www.dt.mef.gov.it/modules/documenti_it/analisi_progammazione/documenti_programmatici/nadef_2021/NADEF_2021.pdf#page=71", "phraseIdx": 6, "beginIdx": 24, "lenght": 1}, {"url": "http://www.dt.mef.gov.it/modules/documenti_it/analisi_progammazione/documenti_programmatici/nadef_2021/NADEF_2021.pdf#page=70", "phraseIdx": 9, "beginIdx": 5, "lenght": 2}, {"url": "https://www.rgs.mef.gov.it/_Documenti/VERSIONE-I/Attivit--i/Contabilit_e_finanza_pubblica/DEF/2021/Sez-II-AnalisiETendenzeDellaFinanzaPubblica.pdf#page=57", "phraseIdx": 11, "beginIdx": 14, "lenght": 2}, {"url": "http://www.dt.mef.gov.it/modules/documenti_it/analisi_progammazione/documenti_programmatici/nadef_2021/NADEF_2021.pdf#page=75", "phraseIdx": 14, "beginIdx": 5, "lenght": 1}, {"url": "http://www.dt.mef.gov.it/modules/documenti_it/analisi_progammazione/documenti_programmatici/nadef_2021/NADEF_2021.pdf#page=85", "phraseIdx": 18, "beginIdx": 8, "lenght": 2}], "versione": 3}, {"id": 3000, "date": "2015-11-29", "link": "https://pagellapolitica.it/dichiarazioni/6909/salvini-e-il-divieto-ticinese-del-burqa", "title": "Salvini e il divieto ticinese del burqa", "content": ["Ospite del programma Omnibus su La7, Matteo Salvini cita un provvedimento del Canton Ticino che avrebbe reso illegale indossare il burqa , un capo di abbigliamento diffuso in alcune zone a tradizione islamica e che copre tutto il corpo.", "Che cosa è successo in Canton Ticino Il 23 novembre 2015 il parlamento del Canton Ticino (formalmente “Gran Consiglio”) ha approvato una specifica “Legge sulla dissimulazione del volto negli spazi pubblici”, che stabilisce, all’ articolo 2 : “Nessuno può dissimulare il proprio volto negli spazi pubblici”.", "La multa prevista per i trasgressori va da un minimo di 100 a un massimo di 10 mila franchi (dai 92 ai 9.200 euro), in caso di recidiva.", "Il Canton Ticino è il primo cantone a prendere un simile provvedimento, che fa seguito a un referendum del settembre 2013 con cui il 65,4% dei votanti ticinesi ha approvato una proposta che andava in quel senso. ( evento molto ripreso dai media europei, a differenza della nuova legislazione recente, che è passata quasi inosservata).", "Le legislazioni sul burqa in Europa Oggi alcuni Paesi europei vietano alle donne di indossare un velo che copra anche il volto in luoghi pubblici.", "O meglio: vietano di coprire il volto in modo che ne sia impossibile l’identificazione, senza fare esplicito riferimento ai vari tipi di velo della tradizione islamica che, se indossati, hanno quell’effetto (oltre al burqa, che copre tutto il corpo lasciando una retina davanti agli occhi, c’è il niqab che lascia scoperti gli occhi).", "Il caso più celebre è quello della Francia, che ha vietato “una tenuta atta a dissimulare il viso” con una legge dell’ottobre 2010 .", "La multa prevista è fino a 150 euro, con la possibilità di aggiungere la frequenza ad un corso di educazione civica per chi trasgredisce la legge.", "Nel 2014 un ricorso contro questa legge non è stato accolto dalla Corte Europea per i Diritti Umani , legittimando in questo modo il divieto.", "Un provvedimento simile a quello francese è stato adottato in Belgio con una legge del giugno 2011 .", "Belgio e Francia sono gli unici due Paesi che hanno regolato la questione con leggi nazionali in anni recenti, mentre in molti altri casi sono stati emanati divieti nello stesso senso da parte di amministrazioni locali.", "Una panoramica pubblicata sul sito della Bbc a luglio 2014 ha citato, ad esempio, il divieto di indossare un velo integrale emanato a Barcellona e in alcune altre città spagnole.", "In un caso, a Lleida, la Corte suprema spagnola ha deciso contro il provvedimento locale, ritenuto una violazione delle libertà religiose.", "A maggio del 2015 il governo dei Paesi Bassi ha vietato i veli integrali in alcuni luoghi pubblici come i mezzi di trasporto, le scuole e gli ospedali, ma senza arrivare a un divieto totale.", "In Italia Qual è la situazione nel nostro Paese?", "Il dibattito si concentra principalmente intorno all’applicazione della cosiddetta “legge Reale” sull’ordine pubblico del 1975 - emanata durante i cosiddetti anni di piombo - che vieta , secondo la formulazione modificata nel 1977, “l'uso di caschi protettivi, o di qualunque altro mezzo atto a rendere difficoltoso il riconoscimento della persona, in luogo pubblico o aperto al pubblico, senza giustificato motivo”.", "La questione giuridica ruota intorno a che cosa costituisca il “giustificato motivo” e se in esso rientrino le convinzioni religiose e/o le tradizioni culturali.", "Sul caso si sono espressi diversi tribunali, solitamente dopo ricorsi contro ordinanze locali che vietavano i veli integrali.", "Uno dei casi principali è arrivato al Consiglio di Stato che, nella sentenza 3076/2008 (scaricabile in documenti qui ), ha scritto: “ Il citato art.5 [della legge del 1975] consente nel nostro ordinamento che una persona indossi il velo per motivi religiosi o culturali ”.", "Insomma, il supremo tribunale amministrativo italiano ha detto che i motivi religiosi sono sufficienti per giustificare la copertura del volto in luogo pubblico.", "Nella scorsa legislatura era in discussione un disegno di legge che tentava di allargare l’interpretazione del provvedimento risalente al 1975, ma dopo un’approvazione alla Camera il testo si è perso per strada.", "Il verdetto Matteo Salvini ha twittato che il parlamento ticinese ha messo fuorilegge il burqa, il che è senz’altro vero, con l’approvazione della legge di pochi giorni fa.", "Con la minima precisazione che la multa di 10 mila franchi rappresenta il massimo stabilito dalla legge, la sua affermazione è corretta."], "statement_date": "2015-11-26", "source": "https://twitter.com/matteosalvinimi/status/669785331894497281", "statement": "\"Parlamento del Canton Ticino ha messo FUORILEGGE il BURQA, con multa di 10.000 franchi per chi non rispetterà la legge\".", "verdict": "Vero", "verdict_ext": "", "politician": "Matteo Salvini", "political_party": "", "piattaforma": "", "politicians_in": "", "macro_area": "esteri", "tags": ["questioni sociali", "vero", "lega nord", "esteri"], "links": ["http://www3.ti.ch/CAN/comunicati/24-11-2015-comunicato-stampa-377736618602.pdf#page=2", "http://www.ti.ch/CAN/SegGC/comunicazioni/GC/odg-mes/rapporti/pdf/7055R.pdf#page=13", "http://www.swissinfo.ch/ita/divieto-di-dissimulare-il-viso_una-legge-cantonale-anti-burqa-con-multe-salate/41800940", "https://www.google.it/webhp?sourceid=chrome-instant&ion=1&espv=2&ie=UTF-8#q=referendum%20canton%20ticino%20velo", "http://www.legifrance.gouv.fr/affichTexte.do?cidTexte=JORFTEXT000022911670&categorieLien=id", "http://cjicl.org.uk/2014/07/21/echr-chamber-judgment-case-s-s-v-france-banning-burqas-niqabs-legal/", "http://www.ejustice.just.fgov.be/cgi/article_body.pl?numac=2011000424&caller=list&article_lang=F&row_id=1&numero=9&pub_date=2011-07-13&pdda=2011&dt=LOI&language=fr&fr=f&choix1=ET&choix2=ET&pdfa=2011&pddj=01&fromtab=+moftxt+UNION+montxt&nl=n&pddm=07&pdfj=31&sql=dt+%3D+%27LOI%27+and+pd+between+date%272011-07-01%27+and+date%272011-07-31%27+&pdfm=07&rech=22&tri=dd+AS+RANK+&trier=promulgation", "http://www.lefigaro.fr/actualite-france/2014/07/01/01016-20140701ARTFIG00196-interdiction-du-port-du-voile-integral-ce-que-font-les-autres-pays.php", "http://www.bbc.com/news/world-europe-13038095", "http://www.theguardian.com/world/2015/may/22/netherlands-islamic-veil-niqab-ban-proposal-dutch-cabinet", "http://www.normattiva.it/uri-res/N2Ls?urn:nir:stato:legge:1975;152~art5", "http://www.normattiva.it/atto/caricaDettaglioAtto?atto.dataPubblicazioneGazzetta=1977-08-20&atto.codiceRedazionale=077U0533&atto.articolo.numero=2&atto.articolo.tipoArticolo=0", "https://www.giustizia-amministrativa.it/cdsintra/cdsintra/AmministrazionePortale/DocumentViewer/index.html?ddocname=FRLET2PDGT7CREHNTMQEUFYYA4&q=&tipoFile=DOC"], "versione": 4}, {"id": 1229, "date": "2013-03-22", "link": "https://pagellapolitica.it/dichiarazioni/1145/vito-crimi", "title": "Chi è che ha la maggioranza assoluta degli italiani? Il Movimento 5 Stelle e gli astenuti, che insieme fanno la più grande forza politica italiana. (Min. 1:31)", "content": ["Il capogruppo al Senato del M5S, Vito Crimi, riferisce sull'esito dell'incontro con Napolitano, ma si lascia andare ad una dichiarazione un po' impegnativa.", "E' vero che il M5S e gli astenuti insieme hanno la maggioranza assoluta degli italiani?", "Dati del Viminale alla mano, vediamo che alla Camera , se sommiamo la percentuale raccolta dai 5 Stelle (25,55%) alla percentuale degli astenuti (24,81%) otteniamo il 50,36%: maggioranza assoluta per un soffio.", "Al Senato , invece, la seguente operazione: M5S (23,79%) + astenuti (24,89%) = 48,68% ci dimostra che, sommando gli addendi, la maggioranza assoluta non si raggiunge.", "Questo è probabilmente il ragionamento fatto da Crimi, ma si tratta di un calcolo matematico non corretto, perché le due percentuali sommate (voti ottenuti + astenuti) sono calcolate diversamente: la percentuale dei voti si ottiene dividendo il numero dei voti raccolti dal singolo partito per il totale dei voti validi (circa 34 milioni alla Camera, 31 al Senato); la percentuale degli astenuti si ottiene dividendo il numero degli aventi diritto che non sono andati a votare per il totale degli aventi diritto (circa 42 e 47 milioni di italiani per Senato e Camera rispettivamente).", "Quindi le due percentuali non si possono sommare, sarebbe come sommare mele e pere.", "Per poter trarre delle conclusioni valide dobbiamo prima identificare la percentuale dei voti raccolti sul totale degli aventi diritto, e solo allora possiamo sommare quel valore al numero degli astenuti.", "Partiamo dal numero assoluto di elettori del M5S e degli astenuti e includiamo anche gli elettori delle coalizioni del centrosinistra e del centrodestra (nelle tonalità scure segnaliamo i voti alla Camera, con quelle chiare i voti al Senato).", "Come si può vedere dalla tabella qui sopra, gli astenuti sono più degli elettori di ciascuna delle principali coalizioni in campo.", "Sommati agli elettori del Movimento 5 Stelle (e ignorando la validità politica del ragionamento che gli astenuti sono equiparabili al M5S per sdegno verso l'attuale classe politica), sarebbero effettivamente la forza politica più grande del Paese, con 20,3 milioni di \"preferenze\".", "Alla Camera questa fittizia \"forza politica\" sarebbe, effettivamente, il doppio delle coalizione di centrosinistra e centrodestra, e grossomodo equiparabile alla loro somma.", "Diversa la storia al Senato dove i cinquestelle e gli astenuti sarebbero 1,3 milioni in meno.", "Come si può vedere subito, però non si tratta di una \"maggioranza assoluta\", bensì di una relativa.", "I numeri citati sopra, sono stati calcolati usando solo i voti nella circoscrizione nazionale, che alla Camera non include, oltre al voto degli italiani all'estero, anche il voto valdostano, mentre al Senato il computo esclude i voti della Valle d'Aosta, del Trentino Alto Adige e la circoscrizione estero.", "Abbiamo preferito tenere distinte le due situazioni perché il numero degli astenuti, tra i votanti nella circoscrizione estero, può essere influenzato da considerazioni diverse.", "Sommando tutti questi risultati (potete vedere i calcoli fatti nella nostra tabella dei risultati elettorali tratta dai dati del Ministero dell'Interno) , si ottiene un risultato grosso modo uguale, con una dilatazione  del numero degli astenuti (che all'estero sono circa due terzi del totale), ma la somma dei voti M5S, con il numero di astenuti, non porta alla maggioranza assoluta.", "Si farma, infatti, al 44,0% al Senato e al 45,2% alla Camera.", "Insomma, non è vero che il M5S e gli astenuti insieme hanno la maggioranza assoluta degli italiani, mentre è vero che se sommati rappresenterebbero la più grande \"forza politica\" italiana.", "Una \"panzana\" e un \"vero\" per Crimi, che quindi si aggiudica un \"Nì\" complessivo."], "statement_date": "2013-03-21", "source": "http://video.repubblica.it/dossier/movimento-5-stelle-beppe-grillo/m5s-crimi-beppe-e-stato-capace-di-tenere-sveglio-napolitano/123062/121550?ref=&ref=HRER3-1", "statement": "\"Chi è che ha la maggioranza assoluta degli italiani? Il Movimento 5 Stelle e gli astenuti, che insieme fanno la più grande forza politica italiana\". (Min. 1:31)", "verdict": "Nì", "verdict_ext": "", "politician": "Vito Crimi", "political_party": "", "piattaforma": "", "politicians_in": "", "macro_area": "altro", "tags": ["nì", "m5s", "elezioni", "istituzioni", "capogruppo parlamentare"], "links": ["http://elezioni.interno.it/camera/scrutini/20130224/C000000000.htm", "http://elezioni.interno.it/senato/scrutini/20130224/S000000000.htm", "https://docs.google.com/a/pagellapolitica.it/spreadsheet/ccc?key=0AtklQ5LuQdr9dEdnd2tOOGt5RzRHQUN0NC1YVDZ1QlE#gid=0"], "versione": 4}, {"id": 2506, "date": "2015-01-05", "link": "https://pagellapolitica.it/dichiarazioni/4836/beppe-grillo", "title": "Uscire dall’euro si può, nonostante alcuni va ciapà i ratt disinformati dicano il contrario. Si può come nel 1989, quando siamo entrati a far parte dell’Unione Europea. Abbiamo fatto un referendum consultivo, come faremo adesso con la modifica di una legge costituzionale.", "content": ["Più che mai attuale in questi giorni in cui si paventa una possibile uscita della Grecia dall'euro ( scenario smentito oggi dalla Commissione ), quanto Grillo afferma con assoluta certezza è in realtà oggetto di un dibattito più ampio e sicuramente dai contorni più sfumati di quanto voglia far credere il leader del M5S.", "Sembra quindi che fiumi di parole siano stati spesi da fonti piuttosto ben informate, ci limitiamo qui a riprenderle per capire se quanto sostenuto da Grillo è effettivamente lo scenario più plausibile.", "Uscire dall'euro, si puo'?", "Un articolo de La Voce di Pietro Manzini (Professore ordinario nel Diparimento di Scienze Giuridiche dell'Università di Bologna) affronta tre possibilità: l'espulsione di Stati membri in default, il recesso volontario dei Paesi in default e il recesso volontario di Stati economicamente stabili.", "Grillo fa riferimento ad un recesso volontario da parte dell'Italia che non è ancora un Paese in default, anche se il recente downgrading del rating italiano da parte di Standard & Poor's al livello BBB- (quasi \"spazzatura\") ci avvicina al terzo scenario.", "Prendiamoli quindi in considerazione entrambi.", "Nel primo caso La Voce spiega come, in base all' articolo 50 del Trattato dell'Unione Europea (TUE), gli Stati in quanto sovrani possano recedere dall'Ue sulla base delle proprie regole costituzionali.", "La questione complessa è capire se l'articolo 50 sia applicabile anche all'uscita da un singolo aspetto dell'Unione, come ad esempio l'euro.", "Ad oggi l'interpretazione comunemente data da altri trattati suggerisce che il recedere dalla moneta unica non possa avvenire senza l'uscita dall'intero sistema europeo.", "Tuttavia va anche sottolineato che l'articolo 50 non vieta esplicitamente il recedere esclusivamente dall'euro e che, consentendo una via di uscita da tutte le attività dell'Unione, questa potrebbe essere letta come 'aperta' all'uscita da singole attività.", "Sembra quindi che, anche se non certo o esplicitamente previsto, l'uscita solo dall'euro di uno Stato membro non sia del tutto impossibile.", "L'ipotesi invece che Paesi economicamente stabili decidano di uscire dall'euro per dotarsi di una nuova moneta (posto che si possa annoverare l'Italia tra questi), è un'ipotesi poco plausibile dal punto di vista giuridico, in quanto l' articolo 3 del TUE prevede che vi sia una sola moneta (e non due) dell'Unione.", "Tuttavia le stesse motivazioni sopra presentate per i Paesi in default potrebbero essere valide anche per gli Stati più virtuosi.", "In generale uscire dall'euro non è impossibile, in quanto non esplicitamente vietato dai trattati, anche se non esiste un passaggio della giurisprudenza che lo preveda.", "Il riferimento è in questo caso l'articolo 50 del TUE, che però parla di uscita dall'Unione Europea, e non solo dalla moneta unica.", "Come suggerito da Open Europe , una soluzione potrebbe essere la modifica dei trattati e l'introduzione di un nuovo articolo, su modello del 50, che si riferisca alla sola uscita dall'euro.", "Per evitare di modificare i trattati si potrebbe ricorrere all'interpretazione di alcuni articoli gιà esistenti in maniera più flessibile: ad esempio l' articolo 352 consente la possibilità al Consiglio di ricorrere a misure non esplicitamente previste nei trattati (col beneplacito di Commissione e Parlamento) al fine di conseguire uno degli obiettivi previsti dai trattati stessi.", "In questo caso però il Consiglio dovrebbe agire all'unanimità, vale a dire tutti gli Stati membri dovrebbero essere d'accordo.", "In entrambi i casi la procedura sarebbe complessa e lunga.", "Infine, non è affatto detto che le istituzioni europee che devono prendere la decisione siano d'accordo con una scelta di questo tipo, anzi, come la Commissione ha già fatto intendere in passato e come ha riaffermato proprio in questi giorni a proposito della Grecia, la permanenza nell'euro dal loro punto di vista è irrevocabile .", "Uscire dall'euro, come?", "Non essendo esplicitamente prevista nei trattati, ne consegue che non esiste una procedura esplicita per uscire dall'euro.", "Se guardiamo all'articolo 50 del TUE per recedere dall'Ue, ogni Paese è invitato ad agire in base ai propri requisiti costituzionali.", "Nel caso dell'Italia, non si potrebbe indire un referendum abrogativo poiché l'articolo 75 della Costituzione lo vieta nei casi di trattati internazionali.", "Grillo fa invece riferimento ad un particolare tipo di referendum, quello consultivo, indetto nel 1989 per chiedere l’opinione degli italiani sul mandato del Parlamento Europeo per la stesura di un progetto di Costituzione europea.", "Ne avevamo parlato anche qui .", "Tale tipologia di referendum è prevista dalla Costituzione solo per alcuni casi specifici come la fusione tra più Regioni ( articolo 132 ).", "Fu quindi necessario approvare una legge L. Cost n. 2, 3 aprile 1989 (o in rottura temporanea della Costituzione) che permettesse nel successivo giugno l'uso dello strumento referendario consultivo nello specifico frangente delle elezioni europee.", "Tecnicamente sarebbe quindi possibile riproporre una simile procedura per chiedere agli italiani se vogliono rinunciare alla moneta unica ma tale procedura non garantirebbe l'effettiva messa in atto del risultato (qualora vi fosse un consenso in questa direzione) per le questioni citate nel precedente paragrafo.", "Va precisato inoltre, che non è corretto affermare che siamo entrati nell'Unione Europea nel 1989, dato che formalmente l’Ue è nata con il trattato di Maastricht nel 1993 mentre l’Italia aderiva già alla Comunità Europea (essendo uno dei firmatari del trattato di Roma del 1957 che istituiva la Cee).", "Quindi?", "Come dice Grillo in maniera colorita, i \"va ciapà i ratt\" che sostengono che non si possa assolutamente uscire dall'euro sono disinformati.", "Tuttavia le cose non sono così semplici nei fatti dal momento che non è chiaro se la rinuncia all'euro pur rimanendo nell'Ue sia possibile.", "La procedura proposta dal M5S sarebbe comunque possibile (anche se non priva di eccezionalità) ma non si tradurrebbe in una semplice e veloce uscita dalla moneta unica, che dipenderà non solo dalla volontà dei cittadini italiani ma anche dalla posizione dei partner europei.", "\"Nì\"!"], "statement_date": "2014-12-13", "source": "http://feedproxy.google.com/~r/beppegrillo/rss/~3/y2fcgLgNsxI/beppe_grillo_io.html", "statement": "\"Uscire dall’euro si può, nonostante alcuni \"va ciapà i ratt\" disinformati dicano il contrario. Si può come nel 1989, quando siamo entrati a far parte dell’Unione Europea. Abbiamo fatto un referendum consultivo, come faremo adesso con la modifica di una legge costituzionale\".", "verdict": "Nì", "verdict_ext": "", "politician": "Beppe Grillo", "political_party": "", "piattaforma": "", "politicians_in": "", "macro_area": "istituzioni", "tags": ["nì", "economia", "costituzione", "m5s", "unione europea", "euro", "istituzioni"], "links": ["http://www.foxnews.com/world/2015/01/05/eu-commission-says-euro-membership-irrevocable-but-open-whether-greece-can/", "http://www.lavoce.info/archives/27284/si-puo-uscire-dalleuro/", "http://www.ansa.it/sito/notizie/economia/2014/12/05/sp-taglia-rating-italia-a-bbb-_d547a02d-bba5-4da6-8743-d935dd8a2b56.html", "http://www.lisbon-treaty.org/wcm/the-lisbon-treaty/treaty-on-European-union-and-comments/title-6-final-provisions/137-article-50.html", "http://www.dps.mef.gov.it/cd%20aiuti%20di%20stato/Vol%202%20trattato/00%20TRATTATO_3.pdf", "http://openeuropeblog.blogspot.it/2013/03/could-cyprus-leave-eurozone-but-stay-in.html", "http://ec.europa.eu/taxation_customs/taxation/gen_info/tax_policy/article_6759_en.htm", "http://acelg.blogactiv.eu/2013/03/22/how-to-exit-the-eurozone/", "http://www.europarl.europa.eu/sides/getAllAnswers.do?reference=E-2012-004398&language=EN", "https://www.youtube.com/watch?v=GJgrWHTmQy8", "http://www.foxnews.com/world/2015/01/05/eu-commission-says-euro-membership-irrevocable-but-open-whether-greece-can/", "https://www.senato.it/1025?sezione=127&articolo_numero_articolo=75", "https://pagellapolitica.it/dichiarazioni/analisi/2938/alessandro-di-battista", "https://www.senato.it/1025?sezione=136&articolo_numero_articolo=132", "http://www.camera.it/files/leggi_costituzionali/2_1989.pdf", "http://elezionistorico.interno.it/index.php?tpel=F&dtel=18/06/1989&tpa=I&tpe=A&lev0=0&levsut0=0&es0=S&ms=S", "http://europa.eu/about-eu/eu-history/index_it.htm"], "versione": 4}, {"id": 2055, "date": "2014-07-05", "link": "https://pagellapolitica.it/dichiarazioni/3190/matteo-renzi", "title": "Esportiamo cibo per 31 miliardi di euro. Però nel mondo cè richiesta di cibo italiano - che poi scambiano per il nostro, che chiaman Parmesan e non è la stessa cosa [...] - per 90 miliardi. (Min 09:46)", "content": ["Renzi alle prese con i dati sulle esportazioni del settore alimentare e sul loro reale potenziale.", "Vediamo come se la cava.", "Sulle esportazioni è probabile che il Premier stesse facendo riferimento ai dati per il 2012.", "Secondo Coldiretti , infatti, il valore delle esportazioni di cibo e bevande italiane aveva raggiunto la cifra record di 31,8 miliardi di euro.", "Dati più recenti per il 2013 indicano un ulteriore aumento nel valore delle esportazioni, che sempre secondo Coldiretti , si attestano sui 33,4 miliardi.", "Il dato, tuttavia, include le esportazioni di vino, uno dei settori maggiormente in crescita.", "Pertanto, se dal totale eliminiamo i 5 miliardi di esportazione di vino scopriamo che l'export di cibo non supera i 28,4 miliardi di euro.", "Renzi dunque esagera di poco il dato.", "Quanto alla richiesta di cibo italiano, il Premier sembra riferirsi al giro d'affari della contraffazione alimentare.", "Su questo punto troviamo il Rapporto sui Crimini Agroalimentari in Italia redatto dall'Eurispes e dalla Coldiretti .", "Lo studio risale al 2011 e produce una stima del giro d'affari globale della ''contraffazione alimentare'', ossia i prodotti che, scimmiottando nomi e parole italiane, camuffano in realtà provenienze ben diverse (come il Parmesan citato da Renzi).", "A pagina 4 della sintesi del rapporto si legge infatti del fenomeno dell' Italian sounding , un settore dal fatturato globale stimato attorno ai 60 miliardi di euro.", "Lo stesso dato è stato ripetuto in occasione dell'ultimo rapporto Eurispes Italia 2014 , ed è molto inferiore ai 90 miliardi citati dal Premier.", "Renzi dunque ci va vicino sulle esportazioni del settore alimentare, ma esagera notevolmente la stima sulla richiesta di cibo italiano: \"Nì\"."], "statement_date": "2014-05-12", "source": "http://www.video.mediaset.it/video/quinta_colonna/clip/460297/intervista-a-matteo-renzi-parte-5.html", "statement": "\"Esportiamo cibo per 31 miliardi di euro. Però nel mondo c'è richiesta di cibo italiano - che poi scambiano per il nostro, che chiaman Parmesan e non è la stessa cosa [...] - per 90 miliardi\". (Min 09:46)", "verdict": "Nì", "verdict_ext": "", "politician": "Matteo Renzi", "political_party": "", "piattaforma": "", "politicians_in": "", "macro_area": "economia", "tags": ["nì", "economia", "pd", "esportazioni", "governo renzi"], "links": ["http://www.coldiretti.it/News/Pagine/435---18-Giugno-2013.aspx", "http://www.coldiretti.it/News/Pagine/176---12-Marzo-2014.aspx", "https://pagellapolitica.it/dichiarazioni/analisi/3189/matteo-renzi", "http://www.sosimpresa.it/userFiles/File/Documenti6/Eurispes_2011_agromafie.pdf", "http://mondodigitale.org/blog/2014/01/31/eurispes-il-made-italy-deve-fare-conti-con-il-problema-dellitalian-sounding/"], "versione": 4}]